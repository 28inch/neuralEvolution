Neural Evolution è il frutto di una serie di ricerche sull'intelligenza artificiale che mi ha portato a sperimentare modelli e simulazioni di apprendimento basate sulle reti neurale e su algoritmi genetici. 
Il mondo che ho creato, utilizzando il software processing, è popolato esclusivamente da due elementi: il Bloop e il Food. I Bloops rappresentano gli esseri viventi che camminano ed interagiscono con l'ambiente, i Foods sono il cibo di cui si nutrono i Bloops. 

Inizialmente i Bloops hanno una salute di 1000 punti. Ogni volta che mangiano questa salute viene incrementata di 100. Se va a zero il Bloop muore. I Bloop sono mossi da una rete neurale mostrata nell'immagine sotto. Gli input della rete neurale sono la distanza sull'asse X e la distanza sull'asse Y dal cibo più vicino. Mentre gli output sono i comandi di movimento su, giu, destra, sinistra. Tutti i pesi di questa rete formano il DNA del singolo Bloop, che rappresenta il suo modo di interagire con il mondo. Inoltre nel DNA ci sono ulteriori informazioni sulla grandezza del Bloop e sulla sua velocità di movimento.

All'inizio tutti i Bloop sono istanziati in maniera casuale e come mostrato nel video molti Bloops non sanno muoversi o lo fanno in modo non corretto. 
La riproduzione è asessuata: in ogni istante ogni Bloop ha una piccola probabilità di riprodursi, se il Bloop però non ha abbastanza salute non si può riprodurre. I Bloops in grado di riprodursi hanno un contorno verde. Quindi più un Bloop mangia e sopravvive, più probabilità ha di riprodursi. Riproducendosi il Bloop crea un Bloop con lo stesso DNA ma con qualche mutazione di qualche gene o peso della rete neurale. Quello che accade è che dopo varie generazioni nel mondo sono presenti solo Bloop in grado di mangiare, e sono sempre più bravi a farlo. 
Il video mostra solo qualche minuto di evoluzione, ma se mandato avanti per molto tempo diventano sempre più bravi. A un certo punto però non migliorano più perchè il mondo è molto limitato e non c'è più nulla da imparare. Questo è un esempio di Rete Neurale addestrata tramite selezione naturale (algoritmo genetico).